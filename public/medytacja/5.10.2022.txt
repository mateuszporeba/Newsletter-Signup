Myśl przewodnia AA
Czy żywię wobec kogoś nieprzyjazne uczucia? Czy jestem surowy i nietolerancyjny? Czy krytykuję czyjeś poglądy lub postępowanie? Czy uważam, że jakaś grupa AA działa niewłaściwie, i złośliwie nadaję temu rozgłos? Winienem przecież zdawać sobie sprawę z tego że niezależnie od swoich wad i ograniczeń wszyscy członkowie Wspólnoty mają coś do zaoferowania — coś niepowtarzalnego i wartościowego. We Wspólnocie jest miejsce dla wielu rozmaitych grup — pod warunkiem, że przestrzegają one Dwunastu Tradycji AA i spełniają swój podstawowy cel. Jeśli nie podobają mi się metody pracy jakiejś grupy, mogę sobie wybrać inną — taką, której sposób funkcjonowania mi odpowiada.
Pytanie: Czy stać mnie na tolerancję ?


Medytacja
Siła Wyższa teraz i zawsze czuwa nad każdym twoim ruchem. Wszystko, co robisz, może być wynikiem przewodnictwa Niewidzialnego Ducha. Bóg pobłogosławi każdy twój ofiarny i bezinteresowny wysiłek. Twoje spotkanie z kimś, kto cierpi i potrzebuje pomocy, najczęściej nie jest dziełem przypadku, lecz zamysłem Bożym. Pozwalając, by prowadził cię Duch Boży, nauczysz się tolerancji, współczucia i zrozumienia a tym samym — zdziałasz wiele dobrego.


Modlitwa
Modlę się, abym pozwolił się prowadzić Duchowi Bożemu.
Modlę się, ażeby Bóg czuwał nad wszystkimi moimi poczynaniami.